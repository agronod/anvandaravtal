# INTEGRITETSPOLICY FÖR AGRONOD

## 1. Introduktion

Denna integritetspolicy beskriver hur Agronod AB, org. nr. 559270-6245 (nedan benämnd ”Agronod”, ”vi”, ”oss” eller ”vår”) samlar in och behandlar personuppgifter om dig som använder våra tjänster. Agronod ansvarar i egenskap av personuppgiftsansvarig för denna personuppgiftsbehandling.  

## 2. Information om Agronods behandling av personuppgifter om du registrerar ett användarkonto i Agrosfär

Informationen i detta avsnitt beskriver den behandling av personuppgifter som Agronod utför om dig som registrerar ett användarkonto i Agrosfär. Personuppgifterna inhämtas från dig i samband med registreringen.

| #  | Ändamål med personuppgiftbehandlingen                                                                                                                                                            | Kategorier av personuppgifter som används                                                                                                   | Laglig grund för personuppgiftsbehandlingen                                                                                                                                                                                                                                                                                                                                                                                                                                                                                                                                                                                                                                 | Hur länge personuppgifterna behandlas                                                                                                                                                                                              |
|----|--------------------------------------------------------------------------------------------------------------------------------------------------------------------------------------------------|-------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------------------------------------------------------------------------------------------------------------------------------------------------------------------------------------------------------------------------------------|
| 1. | För att administrera avtalsrelationen mellan Agronod och dig som enskild näringsidkare alternativt den juridiska person (t.ex. ett aktiebolag) som du bedriver din verksamhet i. | Ditt namn <br /><br />Firmanamn för din verksamhet och dess organisationsnummer <br /><br />Din e-postadress <br /><br />Ditt telefonnummer | Om du bedriver din verksamhet som enskild näringsidkare är den lagliga grunden att behandlingen är nödvändig för att Agronod ska kunna fullgöra avtalet mellan dig och Agronod (artikel 6(1)(b) GDPR).  <br /><br />Om du däremot bedriver verksamheten i en juridisk person (t.ex. ett aktiebolag) är den lagliga grunden en s.k. intresseavvägning (artikel 6(1)(f) GDPR). Det innebär att vi har bedömt att behandlingen av uppgifterna är nödvändig för vårt berättigade intresse av att fullgöra avtalet med den juridiska personen och att det väger tyngre än ditt intresse av att personuppgifterna inte används för detta ändamål. | Uppgifterna raderas tre år från din senaste inloggning i Agrosfär.                                                                                                                                                 |
| 2. | För att säkerställa din identitet vid inloggning i syfte att upprätthålla informationssäkerhet och inte dela information om dig och din verksamhet med obehöriga.                | Ditt personnummer                                                                                                                           | Om du bedriver din verksamhet som enskild näringsidkare är den lagliga grunden att behandlingen är nödvändig för att Agronod ska kunna fullgöra avtalet mellan dig och Agronod (artikel 6(1)(b) GDPR).  <br /><br />Om du däremot bedriver verksamheten i en juridisk person (t.ex. ett aktiebolag) är den lagliga grunden en s.k. intresseavvägning (artikel 6(1)(f) GDPR). Det innebär att vi har bedömt att behandlingen av uppgifterna är nödvändig för vårt berättigade intresse av att fullgöra avtalet med den juridiska personen och att det väger tyngre än ditt intresse av att personuppgifterna inte används för detta ändamål.                             | Uppgifterna raderas tre år från din senaste inloggning i Agrosfär.                                                                                                                                                 |
| 3. | För att informera dig om Agronods produkter och tjänster (marknadsföring).                                                                                                       | Ditt namn <br /><br />Din e-postadress                                                                                                      | En s.k. intresseavvägning enligt artikel 6(1)(f) GDPR. Det betyder att vi har bedömt att behandlingen av uppgifterna är nödvändig för Agronods berättigade intresse av att marknadsföra sina produkter och tjänster och att detta intresse väger tyngre än ditt intresse av att vi inte behandlar personuppgifterna.                                                                                                                                                                                                                                                                                                                        | Uppgifterna raderas tre år från din senaste inloggning i Agrosfär. Om du meddelar att du inte längre vill ta emot marknadsföring kommer vi upphöra med användningen av dina personuppgifter för detta ändamål. |

## 3. Information om Agronods behandling av personuppgifter som inhämtas vid användning av Agrosfär  

Informationen i detta avsnitt beskriver dels hur vi behandlar uppgifter som du själv lämnar till oss vid användning av Agrosfär, dels upplysningar från de externa datakällor som du samtyckt till inhämtning av uppgifter från. Uppgifterna skulle antingen direkt eller indirekt kunna hänföras till dig som bedriver lantbruksverksamheten antingen som enskild näringsidkare eller inom ramen för en juridisk person och utgör därför personuppgifter.

| #  | Ändamål med personuppgiftbehandlingen                                                                                         | Kategorier av personuppgifter som används                                                                                                                                                                                                                            | Laglig grund                                                                                                                                                                                                                                                                                                                                                                                                                                                                                                                                                                                                                        | Hur länge personuppgifterna behandlas                                                                                                                                                                                           |
|----|-------------------------------------------------------------------------------------------------------------------------------|----------------------------------------------------------------------------------------------------------------------------------------------------------------------------------------------------------------------------------------------------------------------|-------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|---------------------------------------------------------------------------------------------------------------------------------------------------------------------------------------------------------------------------------|
| 4. | För att genomföra en klimatberäkning avseende din lantbruksverksamhet och generera en rapport.                               | De uppgifter som du själv  väljer att  registrera i  Agrosfär  för att kunna genomföra en klimatberäkning.   <br /><br />De uppgifter som du samtycker till att Agronod inhämtar från av dig valda externa datakällor  och som beskrivs i  Integritetspolicyn för datakällor. | Om du bedriver din verksamhet som enskild näringsidkare är den lagliga grunden att behandlingen är nödvändig för att Agronod ska kunna fullgöra avtalet mellan dig och Agronod (artikel 6(1)(b) GDPR).    <br /><br />Om du däremot bedriver verksamheten i en juridisk person ( t.ex.  ett aktiebolag) är den lagliga grunden en s.k. intresseavvägning (artikel 6(1)(f) GDPR). Det innebär att vi har bedömt att behandlingen av uppgifterna är nödvändig för vårt berättigade intresse av att fullgöra avtalet med den juridiska personen och att det väger tyngre än ditt intresse av att personuppgifterna inte används för detta ändamål. | Uppgifterna raderas   tre år från din senaste inloggning i  Agrosfär.                                                                                                                                                          |
| 5. | För att framställa aggregerad information  på anonym basis utan att uppgifter går att hänföra till dig eller din verksamhet. | De uppgifter som du själv registrerar i  Agrosfär  för att kunna genomföra en klimatberäkning.   <br /><br />De uppgifter som du samtyckt till att Agronod inhämtar från av dig valda externa datakällor och som beskrivs i  Integritetspolicyn för  datakällor.                 | En s.k. intresseavvägning enligt artikel 6(1)(f) GDPR.  Det innebär att vi  har bedömt att  Agronod  har ett berättigat intresse av att  kunna ta fram  anonym information om svenskt lantbruk  och att det ta intresse  väger tyngre än ditt intresse av att vi inte behandlar personuppgifterna för det.                                                                                                                                                                                                                                                                                                                          | Uppgifterna  som används för att ta fram aggregerad information  raderas   tre år från din senaste inloggning i  Agrosfär .  Den aggregerade  informationen i sig är anonym och bevaras utan  på förhand fastställd  tidsgräns. |

## 4. Mottagare som ska ta del av personuppgifterna och geografisk plats för behandlingen

Du kan i Agrosfär själv välja att dela klimatberäkningsrapporter och de personuppgifter om dig som den innehåller med externa mottagare (t.ex. din bank). Den lagliga grunden för denna personuppgiftsbehandling är ditt samtycke (artikel 6(1)(a) GDPR). Efter att rapporten har lämnats ut ansvarar mottagaren i egenskap av personuppgiftsansvarig för den fortsatta behandlingen av personuppgifter som ingår i rapporten.  

Samtliga typer av personuppgifter som beskrivs i detta dokument kommer att behandlas av Agronods IT-leverantörer i samband med att de tillhandahåller sina tjänster till oss. De behandlar endast personuppgifterna i enlighet med våra instruktioner och är s.k. personuppgiftsbiträden till Agronod. Det är Agronod som ansvarar för deras behandling av personuppgifterna. Den lagliga grunden för personuppgiftsbehandlingen är en s.k. intresseavvägning (artikel 6(1)(f) GDPR). Agronod har bedömt att vi har ett berättigat intresse av att av effektivitetsskäl kunna upphandla IT-tjänster externt, att IT-leverantörernas behandling av personuppgifter som det medför är nödvändig för att tillgodose detta intresse samt att det väger tyngre än ditt intresse av att personuppgifterna inte behandlas för att detta ändamål.  

Dina personuppgifter behandlas inom EU/EES. 

## 5. Beskrivning av dina rättigheter med anledning behandlingen av dina personuppgifter

Du har rättigheter med anledning av den behandling av dina personuppgifter som beskrivs i detta dokument, vilka beskrivs nedan. Om du har frågor om personuppgiftsbehandlingen eller vill utöva dina rättigheter kontaktar du enklast Agronod per telefon: (#) eller e-post: (#).  

### Rätt att inge klagomål (artikel 77 i GDPR)

Du har rätt att lämna klagomål till en behörig tillsynsmyndighet. Behörig tillsynsmyndighet i Sverige är Integritetsskyddsmyndigheten (www.imy.se).

```text
I detalj. Din rätt att klaga gäller i det fall det inte påverkar något annat administrativt prövningsförfarande eller rättsmedel. Ett sådant klagomål lämnas med fördel till myndigheten i den medlemsstat inom EU/EES där du har din vanliga hemvist, där du arbetar eller där en överträdelse av gällande lagar och regler för dataskydd påstås ha förekommit.  
```

### Rätt att återkalla samtycke  

Du har rätt att när som helst återkalla ditt samtycke som du har lämnat till behandling av dina personuppgifter. Ditt återkallande av samtycke påverkar inte lagligheten av personuppgiftsbehandling innan återkallelsen sker. Om du återkallar ditt samtycke kommer dock behandlingen av dina personuppgifter som samtycket avsåg att upphöra och dina personuppgifter att raderas av Agronod.

### Rätt att göra invändningar (artikel 21 i GDPR)

Du har alltid rätt att när som helst göra invändningar mot behandling av personuppgifter avseende dig som grundar sig på en intresseavvägning samt behandling för direktmarknadsföringsändamål.  

```text
I detalj. Om du invänder får den personuppgiftsansvarige inte längre behandla dina personuppgifter, undantaget om den personuppgiftsansvarige kan visa tvingande berättigade skäl för behandlingen som väger tyngre än dina intressen, rättigheter och friheter eller om det sker för fastställande, utövande eller försvar av rättsliga anspråk. Om du invänder mot direktmarknadsföring kommer behandlingen för detta ändamål att upphöra. 
```

### Rätt till tillgång (artikel 15 i GDPR)

Du har rätt att få en bekräftelse på om personuppgifter som rör dig behandlas av den personuppgiftsansvarige, en kopia av de personuppgifter som är under behandling och information om behandlingen.

```text
I detalj. Den information du i sådana fall får tillgång till är:  

 * ändamålen med behandlingen; 

 * de kategorier av personuppgifter som behandlingen gäller; 

 * de mottagare eller kategorier av mottagare till vilka personuppgifterna har lämnats eller ska lämnas ut, särskilt mottagare i tredjeländer eller internationella organisationer; 

 * om möjligt den förutsedda period under vilken personuppgifterna kommer att lagras eller, om detta inte är möjligt, de kriterier som används för att fastställa denna period;  

 * förekomsten av rätten att av den personuppgiftsansvarige begära rättelse eller radering av personuppgifterna eller begränsningar av behandling av personuppgifter som rör dig eller att invända mot sådan behandling;  

 * rätten att inge klagomål till en tillsynsmyndighet; 

 * förekomsten av automatiserat beslutsfattande, inbegripet profilering enligt artiklarna 22.1 och 22.4 i GDPR; och 

 * om personuppgifterna överförs till ett tredjeland eller till en internationell organisation, har du även rätt till information om de lämpliga skyddsåtgärder som i enlighet med artikel 46 i GDPR har vidtagits vid överföringen. 

Du har rätt att få en kopia av de personuppgifter som behandlas av den personuppgiftsansvarige. För eventuella ytterligare kopior som du begär får den personuppgiftsansvarige ta ut en rimlig avgift på grundval av dess administrativa kostnader. Om du har begärt informationen via elektronisk form kommer du att få informationen i ett elektroniskt format som är allmänt använt, om du inte begär något annat. 
```

### Rätt till rättelse (artikel 16 i GDPR)

Du har rätt att utan onödigt dröjsmål få felaktiga personuppgifter som rör dig rättade. Med beaktande av ändamålet har du även rätt att komplettera ofullständiga personuppgifter, bland annat genom att tillhandahålla ett kompletterande utlåtande.  

```text
I detalj. Den personuppgiftsansvarige kommer underrätta varje mottagare till vilka personuppgifterna har lämnats ut om eventuell rättelse som skett, om inte detta visar sig vara omöjligt eller medför en oproportionell ansträngning.   
```

### Rätt till radering (rätten att bli bortglömd) (artikel 17 i GDPR)

Du har rätt att utan onödigt dröjsmål få dina personuppgifter raderade av den personuppgiftsansvarige.

```text
I detalj. Den personuppgiftsansvarige har en skyldighet att utan onödigt dröjsmål radera dina personuppgifter om något av följande gäller:   

 * personuppgifterna inte längre är nödvändiga för de ändamål som de samlats in eller behandlats för;  

 * du invänder mot behandlingen enligt artikel 21.1 i GDPR och det saknas berättigade skäl för behandlingen som väger tyngre, eller du invänder mot behandlingen i enlighet med artikel 21.2 i GDPR;  

 * personuppgifterna har behandlats på olagligt sätt; eller  

 * personuppgifterna måste raderas för att uppfylla en rättslig förpliktelse i unionsrätten eller i medlemsstaternas nationella rätt som den personuppgiftsansvarige omfattas av.  

Notera att den personuppgiftsansvariges skyldighet att radera personuppgifter inte gäller i den utsträckning som behandlingen är nödvändig av följande skäl:  

 * för att utöva rätten till yttrande- och informationsfrihet; 

 * för att uppfylla en rättslig förpliktelse som kräver behandling enligt unionsrätten eller enligt en medlemsstats nationella rätt som den personuppgiftsansvarige omfattas av eller för att utföra en uppgift av allmänt intresse eller som är ett led i myndighetsutövning som utförs av den personuppgiftsansvarige; 

 * för arkivändamål av allmänt intresse, vetenskapliga eller historiska forskningsändamål eller statistiska ändamål enligt artikel 89.1 i GDPR, i den utsträckning som din rätt till radering sannolikt omöjliggör eller avsevärt försvårar uppnåendet av syftet med den behandlingen; eller 

 * för att kunna fastställa, göra gällande eller försvara rättsliga anspråk. 

Den personuppgiftsansvarige kommer underrätta varje mottagare till vilka personuppgifterna har lämnats ut om eventuell radering som skett enligt ovan, om inte detta visar sig vara omöjligt eller medför en oproportionell ansträngning. Om du vill ha information om dessa mottagare är du välkommen att kontakta Agronod. 
```

### Rätt till begränsning av behandling (artikel 18 i GDPR)

Du har rätt att begära att behandlingen av dina personuppgifter begränsas.

```text
I detalj. Din rätt gäller om:  

 * du bestrider uppgifternas riktighet (dock endast under en tid som ger den personuppgiftsansvarige möjlighet att kontrollera detta);  

 * behandlingen är olaglig och du motsätter dig att personuppgifterna raderas samt istället begär en begränsning av uppgifternas användning;  

 * du behöver personuppgifterna för att göra gällande eller försvara rättsliga anspråk trots att den personuppgiftsansvarige inte längre behöver personuppgifterna för den personuppgiftsansvariges ändamål med behandlingen; eller  

 * du har invänt mot behandlingen i enlighet med artikel 21.1 i GDPR och den personuppgiftsansvarige inte har utfört en kontroll av om den personuppgiftsansvariges berättigade intresse att behandla dina personuppgifter väger tyngre än ditt berättigade skäl av att behandlingen av dina personuppgifter begränsas. 

Om behandlingen begränsas får de aktuella personuppgifterna, med undantag för lagring, endast behandlas med ditt samtycke eller för att fastställa, göra gällande eller försvara rättsliga anspråk eller för att skydda någon annan fysisk eller juridisk persons rättigheter eller för skäl som rör ett viktigt allmänintresse för unionen eller för en medlemsstat. Den personuppgiftsansvarige kommer att meddela dig innan begränsningen av behandlingen upphör.  

Den personuppgiftsansvarige kommer underrätta varje mottagare till vilka personuppgifterna har lämnats ut om eventuell begräsning av behandling som skett enligt ovan, om inte detta visar sig vara omöjligt eller medför en oproportionell ansträngning. Om du vill ha information om dessa mottagare är du välkommen att kontakta Agronod. 
```

### Rätt till dataportabilitet (artikel 20 i GDPR)

Du har rätt att få ut dina personuppgifter i ett strukturerat, allmänt använt och maskinläsbart format från den personuppgiftsansvarige. Du har även rätt att få dina personuppgifter överförda till en annan personuppgiftsansvarig när det är tekniskt möjligt (”dataportabilitet”).

```text
I detalj. Rätten till dataportabilitet gäller för personuppgifter som du har lämnat till den personuppgiftsansvarige i ett strukturerat, allmänt använt och maskinläsbart format om behandlingen baserar sig på den lagliga grunden fullgörande av avtal (artikel 6.1 b) i GDPR) och behandlingen sker automatiserat. 

Din rätt till dataportabilitet får inte påverka andras rättigheter och friheter på ett ogynnsamt sätt. 
```
